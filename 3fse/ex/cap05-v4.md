---
title:  Problema 4 (p. 217)
author: Conservazione dell'energia
date:   22 marzo 2021
---

Nei punti a) e b) la forza di attrito tra gli sci e la neve è trascurabile, per cui l'energia meccanica $$E$$ dello sciatore **rimane costante**. All'inizio della discesa abbiamo $$h_0 = 124$$ m e $$v_0 = 0$$, dunque

$$E_0 = mgh_0 = 97315,\!2 \,\,\mathrm{J}$$

### Punto a) ###

Alla base del colle ($$h_1 = 0$$) l'energia potenziale gravitazionale è zero e, di conseguenza, l'energia meccanica è tutta cinetica:

$$E_1 = \frac12 mv_1^2$$

Dal principio di conservazione $$E_0 = E_1$$, ricaviamo

$$v_1 = \sqrt{\frac{2E_0}{m}} = \sqrt{2gh_0} = 49,\!32 \,\,\mathrm{m/s}$$

### Punto b) ###

Analogamente alla situazione iniziale, quando lo sciatore si ferma sulla seconda collina la sua energia meccanica è $$E_2 = mgh_2$$. Poiché l'energia si conserva ($$E_0 = E_2$$), lo sciatore arriva alla stessa altezza da cui era partito:

$$mgh_0 = mgh_2 \, \longrightarrow \, h_2 = h_0 = 124 \,\,\mathrm{m}$$

### Punto c) ###

Considerando l'attrito, il principio di conservazione non è più valido: sia nel primo che nel secondo tratto l'energia meccanica dello sciatore subisce una variazione pari al **lavoro compiuto dalla forza di attrito**.

Nel primo tratto ($$\Delta s_1 = 1250$$ m) l'intensità della forza di attrito $$\vec{F}_1$$ risulta

$$F_1 = mg\mu \cos \alpha$$

dove l'angolo $$\alpha$$ corrisponde all'inclinazione del colle. Di conseguenza, il lavoro compiuto da $$\vec{F}_1$$ è

$$
\begin{aligned}
L_1 &= -F_1 \cdot \Delta s_1\\
    &= -mg\mu \cdot \Delta s_1 \cos \alpha\\
    &= -mg\mu \, \sqrt{\Delta s_1^2 - h_0^2}\\
    &= -65402,\!8 \,\,\mathrm{J}
\end{aligned}
$$

Concludiamo che l'energia dello sciatore alla base del colle è $$E_1' = E_0 + L = 31912,\!4$$ J. A questo punto, ricordando che l'energia $$E_1'$$ è tutta cinetica, possiamo facilmente ricavare la velocità $$v_1'$$:

$$v_1' = \sqrt{\frac{2E_1'}{m}} = 28,\!25 \,\,\mathrm{m/s}$$

Nel tratto orizzontale ($$\Delta s_2 = 34$$ m) l'intensità della forza di attrito è semplicemente $$F_2 = mg\mu$$ e il lavoro da essa compiuto è

$$L_2 = -mg\mu \cdot \Delta s = -1787,\!8 \,\,\mathrm{J}$$

Dopo aver percorso questo tratto, l'energia dello sciatore alla base della seconda collina diventa

$$E_2' = E_1' + L = 30124,\!6 \,\,\mathrm{J}$$

Di conseguenza, la sua velocità è pari a

$$v_2' = \sqrt{\frac{2E_2'}{m}} = 27,\!44 \,\,\mathrm{m/s}$$
